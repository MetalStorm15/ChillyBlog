---
Title: 去幽
Date: 2022-1
Author: 支离
Category: 诗歌
Tags: 古诗
---

垂首不知天之高兮，四顾始见乎地广。

伊昔索然无味兮，惟余心之未往。

岂黑与白之判离兮，何谓清浊之弗相存？

久静以徐清兮，扬之而复溷。

众人多以中庸兮，至善极恶之为鲜。

向以世为二封兮，惟余心之未明。

太阳兮耿介，阴精兮皎洁。

何惟此以为光明兮，星罗萤火亦可怜。

跂而望以远眺兮，所视见限于群山。

登攀以俯瞰乎九垓兮，将往观乎四海。

游目以流连兮，万物陆离而多彩。

若使未尝睹斯物兮，亦可守静以为常。

若使遍历凡尘以明悟兮，亦能齐物而无他想。

曩清静以为至兮，今始觉其凄凉。

去幽径以赴大道兮，惟佘性之趋光。

虽流光以易逝以多变兮，或有英华而点缀。

惟泱漭之缤纷兮，得此行固难求之福绥。

复更有何求兮，虽苶然吾犹未悔

